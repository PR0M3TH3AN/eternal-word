<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml" lang="he" xml:lang="he" dir="RTL">
<head>
<meta http-equiv="Content-Type" content="text/html; charset=UTF-8" />
<title> משלי / Proverbs 16 :הקודש במקרא  - בתנ"ך </title>
<meta name="description" content="פרק של התנ"ך עברית - Proverbs, chapter 16 of the Hebrew Bible" />
<meta name="keywords" content="עברית, אודיו, התנ"ך, קדוש, הברית הישנה, ​​הברית החדשה, כתבים, גאולה, אמונה, גן עדן, גיהינום, אלוהים, ישו" />
<!-- Mobile viewport optimisation -->
<link rel="shortcut icon" href="http://www.wordproject.org/favicon.ico">
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
<link rel="stylesheet" type="text/css" href="../_assets/css/page-player.css" />
<!--[if lte IE 7]>
<link href="../_assets/css/iehacks.css" rel="stylesheet" type="text/css" />
<![endif]-->
<!--[if lt IE 9]>
<script src="http://html5shim.googlecode.com/svn/trunk/html5.js"></script>
<![endif]-->
<!-- google analytics -->

<!--/email-->	
</head>
<a name="mytop"></a>
<body>
<header class="ym-noprint">
<div class="ym-wrapper">
<div class="ym-wbox">
<h1><strong>Word</strong><em>Project</em></h1>
</div>
</div>
</header>
<!--lang nav-->
<!--nav id="nav">
<div class="ym-wrapper">
<div class="ym-hlist">
<ul>
<li><a title="Home" href="../../../index.htm" target="_top"><bdo dir="rtl">עמוד ראשי</bdo></a></li>
<li><a class="selected" href="../../../bibles/index.htm" target="_top">התנ"ך</a></li>
<li><a title="Audio Bible" href="../../../bibles/audio/index.htm" target="_top">שמע</a></li>
<li><a title="Selected Bible Verses" href="../../../bibles/verses/hebrew/index.htm" target="_top">פסוקים</a></li>
<li><a title="Parallel Bibles" href="../../../bibles/parallel/g/hebrew.htm" target="_top">רב</a></li>
<li><a title="Resourcces" href="../../../bibles/resources/index.htm" target="_top">משאבים</a></li>
<li><a title="Search" href="../../../bibles/search/index.htm" target="_top">חיפוש</a></li>
<li><a title="Download this Bible [language]" href="../../../download/bibles/index.htm" target="_top">להוריד</a></li>
</ul>
</div>
</div>
</nav-->
<div class="ym-wrapper ym-noprint">
<div class="ym-wbox">
<!--share buttons-->
<div style="margin: 10px 1px 60px 20px;" align="right">
<!-- Facebook -->
<a title="Click to share on Facebook" href="http://www.facebook.com/sharer.php?u=http://wordproject.org/bibles/he/20/16.htm" target="_blank"><div class="facebook-hover_2 social-slide_2"></div></a>
<!-- Twitter -->
<a title="Click to share on Twitter" href="http://twitter.com/share?url=http://wordproject.org/bibles/he/20/16.htm&text=Read this page &hashtags=wordproject" target="_blank"><div class="twitter-hover_2 social-slide_2"></div></a>
<!-- Google+ -->
<a title="Click to share on Google plus" href="https://plus.google.com/share?url=http://wordproject.org/bibles/he/20/16.htm" target="_blank"><div class="google-hover_2 social-slide_2"></div></a>
<!-- emailto -->
<a title="Click to share this page via email" href="javascript:emailCurrentPage()" target="_blank"><div class="email-hover_2 social-slide_2"></div></a>
</div>
<!--/share buttons-->
<div class=" ym-grid">
<div class="ym-g62 ym-gl breadCrumbs"> <!--a title="Home" href="http://www.wordproject.org/index.htm" target="_top"><bdo dir="rtl">עמוד ראשי</bdo></a> / <a title="Bibles" href="../../index.htm" target="_self">התנ"ך</a--> /  <a href="../index.htm">Hebrew - הקודש במקרא - עברית</a> /</div>
</div>
</div>
</div>
<div id="main" class="ym-clearfix" role="main">
<div class="ym-wrapper">
<div class="ym-wbox">
<!--div class="textOptions"-->
<div class="textHeader" align="right">
<h2>משלי  </h2>
<p class="ym-noprint"> <bdo dir="rtl">הפרק</bdo>: <a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<span class="chapread">16</span> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a> 
<a href="28.htm#0" class="chap">28</a> 
<a href="29.htm#0" class="chap">29</a> 
<a href="30.htm#0" class="chap">30</a> 
<a href="31.htm#0" class="chap">31</a>
<!--end of chapters-->
</p>
<a name="0"></a>
</div>
<!--div class="textAudio ym-noprint" align="right">
<ul class="playlist">
<li class="noMargin">
<a href="http://www.wordproaudio.com/audio_lists/he/20_proverbs/Bible_he_20_proverbs_16.mp3"  target="_blank">
Hear Chapter 16 | Audio | <em>click here to play/pause or &quot;save as&quot; to download.</em></a></li>
</ul>
</div-->
<hr />
<!--SizeText-->
<!--/div--><!--end of textOptions-->
<div style="margin: 10px 1px 20px 20px;" align="right"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions"> <!--newmoved-->
<div class="textBody" id="textBody" align="right"> 
<h3><bdo dir="rtl">הפרק</bdo> 16 </h3>
<!--... the Word of God:-->
<p align="right" dir="RTL"><span class="verse" id="1">1 </span>לאדם מערכי לב ומיהוה מענה לשון׃
<br /><span class="verse" id="2">2 </span>כל דרכי איש זך בעיניו ותכן רוחות יהוה׃
<br /><span class="verse" id="3">3 </span>גל אל יהוה מעשיך ויכנו מחשבתיך׃
<br /><span class="verse" id="4">4 </span>כל פעל יהוה למענהו וגם רשע ליום רעה׃
<br /><span class="verse" id="5">5 </span>תועבת יהוה כל גבה לב יד ליד לא ינקה׃
<br /><span class="verse" id="6">6 </span>בחסד ואמת יכפר עון וביראת יהוה סור מרע׃
<br /><span class="verse" id="7">7 </span>ברצות יהוה דרכי איש גם אויביו ישלם אתו׃
<br /><span class="verse" id="8">8 </span>טוב מעט בצדקה מרב תבואות בלא משפט׃
<br /><span class="verse" id="9">9 </span>לב אדם יחשב דרכו ויהוה יכין צעדו׃
<br /><span class="verse" id="10">10 </span>קסם על שפתי מלך במשפט לא ימעל פיו׃
<br /><span class="verse" id="11">11 </span>פלס ומאזני משפט ליהוה מעשהו כל אבני כיס׃
<br /><span class="verse" id="12">12 </span>תועבת מלכים עשות רשע כי בצדקה יכון כסא׃
<br /><span class="verse" id="13">13 </span>רצון מלכים שפתי צדק ודבר ישרים יאהב׃
<br /><span class="verse" id="14">14 </span>חמת מלך מלאכי מות ואיש חכם יכפרנה׃
<br /><span class="verse" id="15">15 </span>באור פני מלך חיים ורצונו כעב מלקוש׃
<br /><span class="verse" id="16">16 </span>קנה חכמה מה טוב מחרוץ וקנות בינה נבחר מכסף׃
<br /><span class="verse" id="17">17 </span>מסלת ישרים סור מרע שמר נפשו נצר דרכו׃
<br /><span class="verse" id="18">18 </span>לפני שבר גאון ולפני כשלון גבה רוח׃
<br /><span class="verse" id="19">19 </span>טוב שפל רוח את עניים מחלק שלל את גאים׃
<br /><span class="verse" id="20">20 </span>משכיל על דבר ימצא טוב ובוטח ביהוה אשריו׃
<br /><span class="verse" id="21">21 </span>לחכם לב יקרא נבון ומתק שפתים יסיף לקח׃
<br /><span class="verse" id="22">22 </span>מקור חיים שכל בעליו ומוסר אולים אולת׃
<br /><span class="verse" id="23">23 </span>לב חכם ישכיל פיהו ועל שפתיו יסיף לקח׃
<br /><span class="verse" id="24">24 </span>צוף דבש אמרי נעם מתוק לנפש ומרפא לעצם׃
<br /><span class="verse" id="25">25 </span>יש דרך ישר לפני איש ואחריתה דרכי מות׃
<br /><span class="verse" id="26">26 </span>נפש עמל עמלה לו כי אכף עליו פיהו׃
<br /><span class="verse" id="27">27 </span>איש בליעל כרה רעה ועל שפתיו כאש צרבת׃
<br /><span class="verse" id="28">28 </span>איש תהפכות ישלח מדון ונרגן מפריד אלוף׃
<br /><span class="verse" id="29">29 </span>איש חמס יפתה רעהו והוליכו בדרך לא טוב׃
<br /><span class="verse" id="30">30 </span>עצה עיניו לחשב תהפכות קרץ שפתיו כלה רעה׃
<br /><span class="verse" id="31">31 </span>עטרת תפארת שיבה בדרך צדקה תמצא׃
<br /><span class="verse" id="32">32 </span>טוב ארך אפים מגבור ומשל ברוחו מלכד עיר׃
<br /><span class="verse" id="33">33 </span>בחיק יוטל את הגורל ומיהוה כל משפטו׃
</p>
<!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<div class="ym-wrapper">
<div class="ym-wbox">
<div class="alignRight ym-noprint">
<p><a title="Print this page" href="javascript:window.print()" class="ym-button">&nbsp;<img src="../_assets/img/printer.gif" alt="printer" width="25" height="25" align="absbottom" />&nbsp;</a> 
<a class="ym-button" title="Page TOP" href="#mytop">&nbsp;<img src="../_assets/img/arrow_up.png" alt="arrowup" width="25" height="25" align="absbottom" />&nbsp;</a>
<!--next chapter start-->
<a class="ym-button" title="Next chapter" href="17.htm#0">&nbsp;<img src="../_assets/img/arrow_right.png" alt="arrowright" align="absbottom" />&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div class="ym-wbox">
<p class="alignCenter">Wordproject® is a registered name of the <a href="#">International Biblical Association</a>, a non-profit organization registered in Macau, China.	</p>
<p class="alignCenter"><a href="http://www.wordproject.org/contact/new/index.htm" target="_top">Contact</a> | <a href="http://www.wordproject.org/contact/new/disclaim.htm" target="_top"> Disclaimer</a> | 
<a href="http://www.wordproject.org/contact/new/state.htm" target="_top">Statement of Faith</a> | 
<a href="http://www.wordproject.org/contact/new/mstate.htm" target="_top">Mission</a> | 
<a href="http://www.wordproject.org/contact/new/copyrights.htm" target="_top">Copyrights</a></p>
</div>
</div>
</footer>
</body>
<script type="text/javascript" src="../_assets/js/jquery-1.8.0.min.js"></script>
<script type="text/javascript" src="../_assets/js/soundmanager2.js"></script>
<script type="text/javascript" src="../_assets/js/script.js"></script>
<script type="text/javascript" src="../_assets/js/page-player.js"></script>
</html> 
