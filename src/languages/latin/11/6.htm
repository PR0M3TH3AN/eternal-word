<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml" lang="la" xml:lang="la">
<head>
<meta http-equiv="Content-Type" content="text/html; charset=UTF-8" />
<title> Regum I  6 : Vulgata Latina - VetusÂ Testamentum</title>
<meta name="description" content="1 Kings, chapter 6 of the Holy Bible in Latin - with audio narration of New Testament" />
<meta name="keywords" content="Latin, Audio, Bible, Holy, Old testament, New testament, scriptures,  salvation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="http://www.wordproject.org/favicon.ico" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
<link rel="stylesheet" type="text/css" href="../_assets/css/page-player.css" />
<!--[if lte IE 7]>
<link href="../../assets/css/iehacks.css" rel="stylesheet" type="text/css" />
<![endif]-->
<!--[if lt IE 9]>
<script src="http://html5shim.googlecode.com/svn/trunk/html5.js"></script>
<![endif]-->
<!-- google analytics -->
<!--ga-->
<!--email-->
 <script language="javascript">
        function emailCurrentPage(){
            window.location.href="mailto:?subject="+document.title+"&body="+escape(window.location.href);
        }
    </script>
<!--/email-->	
</head>
<a name="mytop"></a>
<body>
<header class="ym-noprint">
<div class="ym-wrapper">
<div class="ym-wbox">
<h1><strong>Word</strong><em>Project</em></h1>
</div>
</div>
</header>
<!--lang nav-->
<!--nav id="nav">
<div class="ym-wrapper">
<div class="ym-hlist">
<ul>
<li><a title="Home" href="../../../index.htm" target="_top">Home</a></li>
<li><a class="selected" href="../../../bibles/index.htm" target="_top">Bibles</a></li>
<li><a title="Audio Bible" href="../../../bibles/audio/41_latin/index.htm" target="_top">Audio</a></li>
<li><a title="Selected Bible Verses" href="../../../bibles/verses/latin/index.htm" target="_top">Verses</a></li>
<li><a title="Parallel Bibles" href="../../../bibles/parallel/i/vulgate.htm" target="_top">Multi</a></li>
<li><a title="Resourcces" href="../../../bibles/resources/index.htm" target="_top">Resources</a></li>
<li><a title="Search" href="../../../bibles/search/index.htm" target="_top">Search</a></li>
<li><a title="Download this Bible [language]" href="../../../download/bibles/index.htm" target="_top">Download</a></li>
</ul>
</div>
</div>
</nav-->
<div class="ym-wrapper ym-noprint">
<div class="ym-wbox">
<!--share buttons-->
<div style="margin: 10px 1px 60px 20px;" align="right">
<!-- Facebook -->
<a title="Click to share on Facebook" href="http://www.facebook.com/sharer.php?u=http://wordproject.org/bibles/vg/11/6.htm" target="_blank"><div class="facebook-hover_2 social-slide_2"></div></a>
<!-- Twitter -->
<a title="Click to share on Twitter" href="http://twitter.com/share?url=http://wordproject.org/bibles/vg/11/6.htm&text=Read this page &hashtags=wordproject" target="_blank"><div class="twitter-hover_2 social-slide_2"></div></a>
<!-- Google+ -->
<a title="Click to share on Google plus" href="https://plus.google.com/share?url=http://wordproject.org/bibles/vg/11/6.htm" target="_blank"><div class="google-hover_2 social-slide_2"></div></a>
<!-- emailto -->
<a title="Click to share this page via email" href="javascript:emailCurrentPage()" target="_blank"><div class="email-hover_2 social-slide_2"></div></a>
</div>
<!--/share buttons-->
<div class=" ym-grid">
<div class="ym-g62 ym-gl breadCrumbs"> <!--a title="Home" href="http://www.wordproject.org/index.htm" target="_top">Home</a> / <a title="Bibles" href="../../index.htm" target="_self">Bibles</a--> /  <a href="../index.htm">Biblia Sacra Vulgata - Latin</a> /</div>
</div>
</div>
</div>
<div id="main" class="ym-clearfix" role="main">
<div class="ym-wrapper">
<div class="ym-wbox">
<!--div class="textOptions"-->
<div class="textHeader">
<h2>Regum I 
</h2>
<p class="ym-noprint"> Capitulum: <a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<span class="chapread">6</span> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a>
<!--end of chapters-->
</p>
<a name="0"></a>
</div>
<!--div class="textAudio ym-noprint">
<ul class="playlist">
<li class="noMargin">
<a href="http://audio4.wordfree.net/audio_lists/de/40_mat/Bible_de_40_mat_C_03.mp3"  target="_blank">
Hear Chapter 6 | Audio | <em>click here to play/pause or &quot;save as&quot; to download.</em></a></li>
</ul>
</div-->
<hr />
<!--SizeText-->
<!--/div--><!--end of textOptions-->
<div style="margin: 10px 1px 20px 20px;" align="right"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions"> <!--newmoved-->
<div class="textBody" id="textBody">
<h3>Capitulum 6 </h3>
<!--... the Word of God:--> 
<p><span class="verse" id="1">1 </span>factum est igitur quadringentesimo et octogesimo anno egressionis filiorum Israhel de terra Aegypti in anno quarto mense zio ipse est mensis secundus regis Salomonis super Israhel aedificare coepit domum Domino
<br /><span class="verse" id="2">2 </span>domus autem quam aedificabat rex Salomon Domino habebat sexaginta cubitos in longitudine et viginti cubitos in latitudine et triginta cubitos in altitudine
<br /><span class="verse" id="3">3 </span>et porticus erat ante templum viginti cubitorum longitudinis iuxta mensuram latitudinis templi et habebat decem cubitos latitudinis ante faciem templi
<br /><span class="verse" id="4">4 </span>fecitque in templo fenestras obliquas
<br /><span class="verse" id="5">5 </span>et aedificavit super parietem templi tabulata per gyrum in parietibus domus per circuitum templi et oraculi et fecit latera in circuitu
<br /><span class="verse" id="6">6 </span>tabulatum quod subter erat quinque cubitos habebat latitudinis et medium tabulatum sex cubitorum latitudinis et tertium tabulatum septem habens cubitos latitudinis trabes autem posuit in domo per circuitum forinsecus ut non hererent muris templi
<br /><span class="verse" id="7">7 </span>domus autem cum aedificaretur lapidibus dedolatis atque perfectis aedificata est et malleus et securis et omne ferramentum non sunt audita in domo cum aedificaretur
<br /><span class="verse" id="8">8 </span>ostium lateris medii in parte erat domus dexterae et per cocleam ascendebant in medium cenaculum et a medio in tertium
<br /><span class="verse" id="9">9 </span>et aedificavit domum et consummavit eam texit quoque domum laquearibus cedrinis
<br /><span class="verse" id="10">10 </span>et aedificavit tabulatum super omnem domum quinque cubitis altitudinis et operuit domum lignis cedrinis
<br /><span class="verse" id="11">11 </span>et factus est sermo Domini ad Salomonem dicens
<br /><span class="verse" id="12">12 </span>domus haec quam aedificas si ambulaveris in praeceptis meis et iudicia mea feceris et custodieris omnia mandata mea gradiens per ea firmabo sermonem meum tibi quem locutus sum ad David patrem tuum
<br /><span class="verse" id="13">13 </span>et habitabo in medio filiorum Israhel et non derelinquam populum meum Israhel
<br /><span class="verse" id="14">14 </span>igitur aedificavit Salomon domum et consummavit eam
<br /><span class="verse" id="15">15 </span>et aedificavit parietes domus intrinsecus tabulatis cedrinis a pavimento domus usque ad summitatem parietum et usque ad laquearia operuit lignis intrinsecus et texit pavimentum domus tabulis abiegnis
<br /><span class="verse" id="16">16 </span>aedificavitque viginti cubitorum ad posteriorem partem templi tabulata cedrina a pavimento usque ad superiora et fecit interiorem domum oraculi in sanctum sanctorum
<br /><span class="verse" id="17">17 </span>porro quadraginta cubitorum erat ipsum templum pro foribus oraculi
<br /><span class="verse" id="18">18 </span>et cedro omnis domus intrinsecus vestiebatur habens tornaturas suas et iuncturas fabrefactas et celaturas eminentes omnia cedrinis tabulis vestiebantur nec omnino lapis apparere poterat in pariete
<br /><span class="verse" id="19">19 </span>oraculum autem in medio domus in interiori parte fecerat ut poneret ibi arcam foederis Domini
<br /><span class="verse" id="20">20 </span>porro oraculum habebat viginti cubitos longitudinis et viginti cubitos latitudinis et viginti cubitos altitudinis et operuit illud atque vestivit auro purissimo sed et altare vestivit cedro
<br /><span class="verse" id="21">21 </span>domum quoque ante oraculum operuit auro purissimo et adfixit lamminas clavis aureis
<br /><span class="verse" id="22">22 </span>nihilque erat in templo quod non auro tegeretur sed et totum altare oraculi texit auro
<br /><span class="verse" id="23">23 </span>et fecit in oraculo duo cherubin de lignis olivarum decem cubitorum altitudinis
<br /><span class="verse" id="24">24 </span>quinque cubitorum ala cherub una et quinque cubitorum ala cherub altera id est decem cubitos habentes a summitate alae usque ad alae alterius summitatem
<br /><span class="verse" id="25">25 </span>decem quoque cubitorum erat cherub secundus mensura pari et opus unum erat in duobus cherubin
<br /><span class="verse" id="26">26 </span>id est altitudinem habebat unus cherub decem cubitorum et similiter cherub secundus
<br /><span class="verse" id="27">27 </span>posuitque cherubin in medio templi interioris extendebant autem alas suas cherubin et tangebat ala una parietem et ala cherub secundi tangebat parietem alterum alae autem alterae in media parte templi se invicem contingebant
<br /><span class="verse" id="28">28 </span>texit quoque cherubin auro
<br /><span class="verse" id="29">29 </span>et omnes parietes templi per circuitum scalpsit variis celaturis et torno et fecit in eis cherubin et palmas et picturas varias quasi prominentes de pariete et egredientes
<br /><span class="verse" id="30">30 </span>sed et pavimentum domus texit auro intrinsecus et extrinsecus
<br /><span class="verse" id="31">31 </span>et in ingressu oraculi fecit ostiola de lignis olivarum postesque angulorum quinque
<br /><span class="verse" id="32">32 </span>et duo ostia de lignis olivarum et scalpsit in eis picturam cherubin et palmarum species et anaglyfa valde prominentia et texit ea auro et operuit tam cherubin quam palmas et cetera auro
<br /><span class="verse" id="33">33 </span>fecitque in introitum templi postes de lignis olivarum quadrangulatos
<br /><span class="verse" id="34">34 </span>et duo ostia de lignis abiegnis altrinsecus et utrumque ostium duplex erat et se invicem tenens aperiebatur
<br /><span class="verse" id="35">35 </span>et scalpsit cherubin et palmas et celaturas valde eminentes operuitque omnia lamminis aureis opere quadro ad regulam
<br /><span class="verse" id="36">36 </span>et aedificavit atrium interius tribus ordinibus lapidum politorum et uno ordine lignorum cedri
<br /><span class="verse" id="37">37 </span>anno quarto fundata est domus Domini in mense zio
<br /><span class="verse" id="38">38 </span>et in anno undecimo mense bul ipse est mensis octavus perfecta est domus in omni opere suo et in universis utensilibus aedificavitque eam annis septem
</p>
<!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<div class="ym-wrapper">
<div class="ym-wbox">
<div class="alignRight ym-noprint">
<p><a title="Print this page" href="javascript:window.print()" class="ym-button">&nbsp;<img src="../_assets/img/printer.gif" alt="printer" width="25" height="25" align="absbottom" />&nbsp;</a> 
<a class="ym-button" title="Page TOP" href="#mytop">&nbsp;<img src="../_assets/img/arrow_up.png" alt="arrowup" width="25" height="25" align="absbottom" />&nbsp;</a>
<!--next chapter start-->
<a class="ym-button" title="Next chapter" href="7.htm#0">&nbsp;<img src="../_assets/img/arrow_right.png" alt="arrowright" align="absbottom" />&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div class="ym-wbox">
<p class="alignCenter">WordprojectÂ® is a registered name of the <a href="#">International Biblical Association</a>, a non-profit organization registered in Macau, China.	</p>
<p class="alignCenter ym-noprint"><a href="http://www.wordproject.org/contact/new/index.htm" target="_top">Contact</a> | <a href="http://www.wordproject.org/contact/new/disclaim.htm" target="_top">Â Disclaimer</a> |Â <a href="http://www.wordproject.org/contact/new/state.htm" target="_top">Statement of Faith</a>Â |Â <a href="http://www.wordproject.org/contact/new/mstate.htm" target="_top">Mission</a>Â |Â <a href="http://www.wordproject.org/contact/new/copyrights.htm" target="_top">Copyrights</a></p>
</div>
</div>
</footer>
</body>
<script type="text/javascript" src="../_assets/js/jquery-1.8.0.min.js"></script>
<script type="text/javascript" src="../_assets/js/soundmanager2.js"></script>
<script type="text/javascript" src="../_assets/js/script.js"></script>
<script type="text/javascript" src="../_assets/js/page-player.js"></script>

</html>
