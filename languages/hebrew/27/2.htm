<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml" lang="he" xml:lang="he" dir="RTL">
<head>
<meta http-equiv="Content-Type" content="text/html; charset=UTF-8" />
<title> דניאל / Daniel 2 :הקודש במקרא  - בתנ"ך </title>
<meta name="description" content="פרק של התנ"ך עברית - Daniel, chapter 2 of the Hebrew Bible" />
<meta name="keywords" content="עברית, אודיו, התנ"ך, קדוש, הברית הישנה, ​​הברית החדשה, כתבים, גאולה, אמונה, גן עדן, גיהינום, אלוהים, ישו" />
<!-- Mobile viewport optimisation -->
<link rel="shortcut icon" href="http://www.wordproject.org/favicon.ico">
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
<link rel="stylesheet" type="text/css" href="../_assets/css/page-player.css" />
<!--[if lte IE 7]>
<link href="../_assets/css/iehacks.css" rel="stylesheet" type="text/css" />
<![endif]-->
<!--[if lt IE 9]>
<script src="http://html5shim.googlecode.com/svn/trunk/html5.js"></script>
<![endif]-->
<!-- google analytics -->

<!--/email-->	
</head>
<a name="mytop"></a>
<body>
<header class="ym-noprint">
<div class="ym-wrapper">
<div class="ym-wbox">
<h1><strong>Word</strong><em>Project</em></h1>
</div>
</div>
</header>
<!--lang nav-->
<!--nav id="nav">
<div class="ym-wrapper">
<div class="ym-hlist">
<ul>
<li><a title="Home" href="../../../index.htm" target="_top"><bdo dir="rtl">עמוד ראשי</bdo></a></li>
<li><a class="selected" href="../../../bibles/index.htm" target="_top">התנ"ך</a></li>
<li><a title="Audio Bible" href="../../../bibles/audio/index.htm" target="_top">שמע</a></li>
<li><a title="Selected Bible Verses" href="../../../bibles/verses/hebrew/index.htm" target="_top">פסוקים</a></li>
<li><a title="Parallel Bibles" href="../../../bibles/parallel/g/hebrew.htm" target="_top">רב</a></li>
<li><a title="Resourcces" href="../../../bibles/resources/index.htm" target="_top">משאבים</a></li>
<li><a title="Search" href="../../../bibles/search/index.htm" target="_top">חיפוש</a></li>
<li><a title="Download this Bible [language]" href="../../../download/bibles/index.htm" target="_top">להוריד</a></li>
</ul>
</div>
</div>
</nav-->
<div class="ym-wrapper ym-noprint">
<div class="ym-wbox">
<!--share buttons-->
<div style="margin: 10px 1px 60px 20px;" align="right">
<!-- Facebook -->
<a title="Click to share on Facebook" href="http://www.facebook.com/sharer.php?u=http://wordproject.org/bibles/he/27/2.htm" target="_blank"><div class="facebook-hover_2 social-slide_2"></div></a>
<!-- Twitter -->
<a title="Click to share on Twitter" href="http://twitter.com/share?url=http://wordproject.org/bibles/he/27/2.htm&text=Read this page &hashtags=wordproject" target="_blank"><div class="twitter-hover_2 social-slide_2"></div></a>
<!-- Google+ -->
<a title="Click to share on Google plus" href="https://plus.google.com/share?url=http://wordproject.org/bibles/he/27/2.htm" target="_blank"><div class="google-hover_2 social-slide_2"></div></a>
<!-- emailto -->
<a title="Click to share this page via email" href="javascript:emailCurrentPage()" target="_blank"><div class="email-hover_2 social-slide_2"></div></a>
</div>
<!--/share buttons-->
<div class=" ym-grid">
<div class="ym-g62 ym-gl breadCrumbs"> <!--a title="Home" href="http://www.wordproject.org/index.htm" target="_top"><bdo dir="rtl">עמוד ראשי</bdo></a> / <a title="Bibles" href="../../index.htm" target="_self">התנ"ך</a--> /  <a href="../index.htm">Hebrew - הקודש במקרא - עברית</a> /</div>
</div>
</div>
</div>
<div id="main" class="ym-clearfix" role="main">
<div class="ym-wrapper">
<div class="ym-wbox">
<!--div class="textOptions"-->
<div class="textHeader" align="right">
<h2>דניאל  </h2>
<p class="ym-noprint"> <bdo dir="rtl">הפרק</bdo>: <a href="1.htm#0" class="chap">1</a> 
<span class="chapread">2</span> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a>
<!--end of chapters-->
</p>
<a name="0"></a>
</div>
<!--div class="textAudio ym-noprint" align="right">
<ul class="playlist">
<li class="noMargin">
<a href="http://www.wordproaudio.com/audio_lists/he/27_daniel/Bible_he_27_daniel_02.mp3"  target="_blank">
Hear Chapter 2 | Audio | <em>click here to play/pause or &quot;save as&quot; to download.</em></a></li>
</ul>
</div-->
<hr />
<!--SizeText-->
<!--/div--><!--end of textOptions-->
<div style="margin: 10px 1px 20px 20px;" align="right"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions"> <!--newmoved-->
<div class="textBody" id="textBody" align="right"> 
<h3><bdo dir="rtl">הפרק</bdo> 2 </h3>
<!--... the Word of God:-->
<p align="right" dir="RTL"><span class="verse" id="1">1 </span>ובשנת שתים למלכות נבכדנצר חלם נבכדנצר חלמות ותתפעם רוחו ושנתו נהיתה עליו׃
<br /><span class="verse" id="2">2 </span>ויאמר המלך לקרא לחרטמים ולאשפים ולמכשפים ולכשדים להגיד למלך חלמתיו ויבאו ויעמדו לפני המלך׃
<br /><span class="verse" id="3">3 </span>ויאמר להם המלך חלום חלמתי ותפעם רוחי לדעת את החלום׃
<br /><span class="verse" id="4">4 </span>וידברו הכשדים למלך ארמית מלכא לעלמין חיי אמר חלמא לעבדיך ופשרא נחוא׃
<br /><span class="verse" id="5">5 </span>ענה מלכא ואמר לכשדיא מלתא מני אזדא הן לא תהודעונני חלמא ופשרה הדמין תתעבדון ובתיכון נולי יתשמון׃
<br /><span class="verse" id="6">6 </span>והן חלמא ופשרה תהחון מתנן ונבזבה ויקר שגיא תקבלון מן קדמי להן חלמא ופשרה החוני׃
<br /><span class="verse" id="7">7 </span>ענו תנינות ואמרין מלכא חלמא יאמר לעבדוהי ופשרה נהחוה׃
<br /><span class="verse" id="8">8 </span>ענה מלכא ואמר מן יציב ידע אנה די עדנא אנתון זבנין כל קבל די חזיתון די אזדא מני מלתא׃
<br /><span class="verse" id="9">9 </span>די הן חלמא לא תהודענני חדה היא דתכון ומלה כדבה ושחיתה הזמנתון למאמר קדמי עד די עדנא ישתנא להן חלמא אמרו לי ואנדע די פשרה תהחונני׃
<br /><span class="verse" id="10">10 </span>ענו כשדיא קדם מלכא ואמרין לא איתי אנש על יבשתא די מלת מלכא יוכל להחויה כל קבל די כל מלך רב ושליט מלה כדנה לא שאל לכל חרטם ואשף וכשדי׃
<br /><span class="verse" id="11">11 </span>ומלתא די מלכה שאל יקירה ואחרן לא איתי די יחונה קדם מלכא להן אלהין די מדרהון עם בשרא לא איתוהי׃
<br /><span class="verse" id="12">12 </span>כל קבל דנה מלכא בנס וקצף שגיא ואמר להובדה לכל חכימי בבל׃
<br /><span class="verse" id="13">13 </span>ודתא נפקת וחכימיא מתקטלין ובעו דניאל וחברוהי להתקטלה׃
<br /><span class="verse" id="14">14 </span>באדין דניאל התיב עטא וטעם לאריוך רב טבחיא די מלכא די נפק לקטלה לחכימי בבל׃
<br /><span class="verse" id="15">15 </span>ענה ואמר לאריוך שליטא די מלכא על מה דתא מהחצפה מן קדם מלכא אדין מלתא הודע אריוך לדניאל׃
<br /><span class="verse" id="16">16 </span>ודניאל על ובעה מן מלכא די זמן ינתן לה ופשרא להחויה למלכא׃
<br /><span class="verse" id="17">17 </span>אדין דניאל לביתה אזל ולחנניה מישאל ועזריה חברוהי מלתא הודע׃
<br /><span class="verse" id="18">18 </span>ורחמין למבעא מן קדם אלה שמיא על רזה דנה די לא יהבדון דניאל וחברוהי עם שאר חכימי בבל׃
<br /><span class="verse" id="19">19 </span>אדין לדניאל בחזוא די ליליא רזה גלי אדין דניאל ברך לאלה שמיא׃
<br /><span class="verse" id="20">20 </span>ענה דניאל ואמר להוא שמה די אלהא מברך מן עלמא ועד עלמא די חכמתא וגבורתא די לה היא׃
<br /><span class="verse" id="21">21 </span>והוא מהשנא עדניא וזמניא מהעדה מלכין ומהקים מלכין יהב חכמתא לחכימין ומנדעא לידעי בינה׃
<br /><span class="verse" id="22">22 </span>הוא גלא עמיקתא ומסתרתא ידע מה בחשוכא ונהירא עמה שרא׃
<br /><span class="verse" id="23">23 </span>לך אלה אבהתי מהודא ומשבח אנה די חכמתא וגבורתא יהבת לי וכען הודעתני די בעינא מנך די מלת מלכא הודעתנא׃
<br /><span class="verse" id="24">24 </span>כל קבל דנה דניאל על על אריוך די מני מלכא להובדה לחכימי בבל אזל וכן אמר לה לחכימי בבל אל תהובד העלני קדם מלכא ופשרא למלכא אחוא׃
<br /><span class="verse" id="25">25 </span>אדין אריוך בהתבהלה הנעל לדניאל קדם מלכא וכן אמר לה די השכחת גבר מן בני גלותא די יהוד די פשרא למלכא יהודע׃
<br /><span class="verse" id="26">26 </span>ענה מלכא ואמר לדניאל די שמה בלטשאצר האיתיך כהל להודעתני חלמא די חזית ופשרה׃
<br /><span class="verse" id="27">27 </span>ענה דניאל קדם מלכא ואמר רזה די מלכא שאל לא חכימין אשפין חרטמין גזרין יכלין להחויה למלכא׃
<br /><span class="verse" id="28">28 </span>ברם איתי אלה בשמיא גלא רזין והודע למלכא נבוכדנצר מה די להוא באחרית יומיא חלמך וחזוי ראשך על משכבך דנה הוא׃
<br /><span class="verse" id="29">29 </span>אנתה מלכא רעיונך על משכבך סלקו מה די להוא אחרי דנה וגלא רזיא הודעך מה די להוא׃
<br /><span class="verse" id="30">30 </span>ואנה לא בחכמה די איתי בי מן כל חייא רזא דנה גלי לי להן על דברת די פשרא למלכא יהודעון ורעיוני לבבך תנדע׃
<br /><span class="verse" id="31">31 </span>אנתה מלכא חזה הוית ואלו צלם חד שגיא צלמא דכן רב וזיוה יתיר קאם לקבלך ורוה דחיל׃
<br /><span class="verse" id="32">32 </span>הוא צלמא ראשה די דהב טב חדוהי ודרעוהי די כסף מעוהי וירכתה די נחש׃
<br /><span class="verse" id="33">33 </span>שקוהי די פרזל רגלוהי מנהון די פרזל ומנהון די חסף׃
<br /><span class="verse" id="34">34 </span>חזה הוית עד די התגזרת אבן די לא בידין ומחת לצלמא על רגלוהי די פרזלא וחספא והדקת המון׃
<br /><span class="verse" id="35">35 </span>באדין דקו כחדה פרזלא חספא נחשא כספא ודהבא והוו כעור מן אדרי קיט ונשא המון רוחא וכל אתר לא השתכח להון ואבנא די מחת לצלמא הות לטור רב ומלת כל ארעא׃
<br /><span class="verse" id="36">36 </span>דנה חלמא ופשרה נאמר קדם מלכא׃
<br /><span class="verse" id="37">37 </span>אנתה מלכא מלך מלכיא די אלה שמיא מלכותא חסנא ותקפא ויקרא יהב לך׃
<br /><span class="verse" id="38">38 </span>ובכל די דארין בני אנשא חיות ברא ועוף שמיא יהב בידך והשלטך בכלהון אנתה הוא ראשה די דהבא׃
<br /><span class="verse" id="39">39 </span>ובתרך תקום מלכו אחרי ארעא מנך ומלכו תליתיא אחרי די נחשא די תשלט בכל ארעא׃
<br /><span class="verse" id="40">40 </span>ומלכו רביעיה תהוא תקיפה כפרזלא כל קבל די פרזלא מהדק וחשל כלא וכפרזלא די מרעע כל אלין תדק ותרע׃
<br /><span class="verse" id="41">41 </span>ודי חזיתה רגליא ואצבעתא מנהון חסף די פחר ומנהון פרזל מלכו פליגה תהוה ומן נצבתא די פרזלא להוא בה כל קבל די חזיתה פרזלא מערב בחסף טינא׃
<br /><span class="verse" id="42">42 </span>ואצבעת רגליא מנהון פרזל ומנהון חסף מן קצת מלכותא תהוה תקיפה ומנה תהוה תבירה׃
<br /><span class="verse" id="43">43 </span>די חזית פרזלא מערב בחסף טינא מתערבין להון בזרע אנשא ולא להון דבקין דנה עם דנה הא כדי פרזלא לא מתערב עם חספא׃
<br /><span class="verse" id="44">44 </span>וביומיהון די מלכיא אנון יקים אלה שמיא מלכו די לעלמין לא תתחבל ומלכותה לעם אחרן לא תשתבק תדק ותסיף כל אלין מלכותא והיא תקום לעלמיא׃
<br /><span class="verse" id="45">45 </span>כל קבל די חזית די מטורא אתגזרת אבן די לא בידין והדקת פרזלא נחשא חספא כספא ודהבא אלה רב הודע למלכא מה די להוא אחרי דנה ויציב חלמא ומהימן פשרה׃
<br /><span class="verse" id="46">46 </span>באדין מלכא נבוכדנצר נפל על אנפוהי ולדניאל סגד ומנחה וניחחין אמר לנסכה לה׃
<br /><span class="verse" id="47">47 </span>ענה מלכא לדניאל ואמר מן קשט די אלהכון הוא אלה אלהין ומרא מלכין וגלה רזין די יכלת למגלא רזה דנה׃
<br /><span class="verse" id="48">48 </span>אדין מלכא לדניאל רבי ומתנן רברבן שגיאן יהב לה והשלטה על כל מדינת בבל ורב סגנין על כל חכימי בבל׃
<br /><span class="verse" id="49">49 </span>ודניאל בעא מן מלכא ומני על עבידתא די מדינת בבל לשדרך מישך ועבד נגו ודניאל בתרע מלכא׃
</p>
<!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<div class="ym-wrapper">
<div class="ym-wbox">
<div class="alignRight ym-noprint">
<p><a title="Print this page" href="javascript:window.print()" class="ym-button">&nbsp;<img src="../_assets/img/printer.gif" alt="printer" width="25" height="25" align="absbottom" />&nbsp;</a> 
<a class="ym-button" title="Page TOP" href="#mytop">&nbsp;<img src="../_assets/img/arrow_up.png" alt="arrowup" width="25" height="25" align="absbottom" />&nbsp;</a>
<!--next chapter start-->
<a class="ym-button" title="Next chapter" href="3.htm#0">&nbsp;<img src="../_assets/img/arrow_right.png" alt="arrowright" align="absbottom" />&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div class="ym-wbox">
<p class="alignCenter">Wordproject® is a registered name of the <a href="#">International Biblical Association</a>, a non-profit organization registered in Macau, China.	</p>
<p class="alignCenter"><a href="http://www.wordproject.org/contact/new/index.htm" target="_top">Contact</a> | <a href="http://www.wordproject.org/contact/new/disclaim.htm" target="_top"> Disclaimer</a> | 
<a href="http://www.wordproject.org/contact/new/state.htm" target="_top">Statement of Faith</a> | 
<a href="http://www.wordproject.org/contact/new/mstate.htm" target="_top">Mission</a> | 
<a href="http://www.wordproject.org/contact/new/copyrights.htm" target="_top">Copyrights</a></p>
</div>
</div>
</footer>
</body>
<script type="text/javascript" src="../_assets/js/jquery-1.8.0.min.js"></script>
<script type="text/javascript" src="../_assets/js/soundmanager2.js"></script>
<script type="text/javascript" src="../_assets/js/script.js"></script>
<script type="text/javascript" src="../_assets/js/page-player.js"></script>
</html> 
