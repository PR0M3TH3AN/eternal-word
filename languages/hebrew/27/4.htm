<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml" lang="he" xml:lang="he" dir="RTL">
<head>
<meta http-equiv="Content-Type" content="text/html; charset=UTF-8" />
<title> דניאל / Daniel 4 :הקודש במקרא  - בתנ"ך </title>
<meta name="description" content="פרק של התנ"ך עברית - Daniel, chapter 4 of the Hebrew Bible" />
<meta name="keywords" content="עברית, אודיו, התנ"ך, קדוש, הברית הישנה, ​​הברית החדשה, כתבים, גאולה, אמונה, גן עדן, גיהינום, אלוהים, ישו" />
<!-- Mobile viewport optimisation -->
<link rel="shortcut icon" href="http://www.wordproject.org/favicon.ico">
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
<link rel="stylesheet" type="text/css" href="../_assets/css/page-player.css" />
<!--[if lte IE 7]>
<link href="../_assets/css/iehacks.css" rel="stylesheet" type="text/css" />
<![endif]-->
<!--[if lt IE 9]>
<script src="http://html5shim.googlecode.com/svn/trunk/html5.js"></script>
<![endif]-->
<!-- google analytics -->

<!--/email-->	
</head>
<a name="mytop"></a>
<body>
<header class="ym-noprint">
<div class="ym-wrapper">
<div class="ym-wbox">
<h1><strong>Word</strong><em>Project</em></h1>
</div>
</div>
</header>
<!--lang nav-->
<!--nav id="nav">
<div class="ym-wrapper">
<div class="ym-hlist">
<ul>
<li><a title="Home" href="../../../index.htm" target="_top"><bdo dir="rtl">עמוד ראשי</bdo></a></li>
<li><a class="selected" href="../../../bibles/index.htm" target="_top">התנ"ך</a></li>
<li><a title="Audio Bible" href="../../../bibles/audio/index.htm" target="_top">שמע</a></li>
<li><a title="Selected Bible Verses" href="../../../bibles/verses/hebrew/index.htm" target="_top">פסוקים</a></li>
<li><a title="Parallel Bibles" href="../../../bibles/parallel/g/hebrew.htm" target="_top">רב</a></li>
<li><a title="Resourcces" href="../../../bibles/resources/index.htm" target="_top">משאבים</a></li>
<li><a title="Search" href="../../../bibles/search/index.htm" target="_top">חיפוש</a></li>
<li><a title="Download this Bible [language]" href="../../../download/bibles/index.htm" target="_top">להוריד</a></li>
</ul>
</div>
</div>
</nav-->
<div class="ym-wrapper ym-noprint">
<div class="ym-wbox">
<!--share buttons-->
<div style="margin: 10px 1px 60px 20px;" align="right">
<!-- Facebook -->
<a title="Click to share on Facebook" href="http://www.facebook.com/sharer.php?u=http://wordproject.org/bibles/he/27/4.htm" target="_blank"><div class="facebook-hover_2 social-slide_2"></div></a>
<!-- Twitter -->
<a title="Click to share on Twitter" href="http://twitter.com/share?url=http://wordproject.org/bibles/he/27/4.htm&text=Read this page &hashtags=wordproject" target="_blank"><div class="twitter-hover_2 social-slide_2"></div></a>
<!-- Google+ -->
<a title="Click to share on Google plus" href="https://plus.google.com/share?url=http://wordproject.org/bibles/he/27/4.htm" target="_blank"><div class="google-hover_2 social-slide_2"></div></a>
<!-- emailto -->
<a title="Click to share this page via email" href="javascript:emailCurrentPage()" target="_blank"><div class="email-hover_2 social-slide_2"></div></a>
</div>
<!--/share buttons-->
<div class=" ym-grid">
<div class="ym-g62 ym-gl breadCrumbs"> <!--a title="Home" href="http://www.wordproject.org/index.htm" target="_top"><bdo dir="rtl">עמוד ראשי</bdo></a> / <a title="Bibles" href="../../index.htm" target="_self">התנ"ך</a--> /  <a href="../index.htm">Hebrew - הקודש במקרא - עברית</a> /</div>
</div>
</div>
</div>
<div id="main" class="ym-clearfix" role="main">
<div class="ym-wrapper">
<div class="ym-wbox">
<!--div class="textOptions"-->
<div class="textHeader" align="right">
<h2>דניאל  </h2>
<p class="ym-noprint"> <bdo dir="rtl">הפרק</bdo>: <a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<span class="chapread">4</span> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a>
<!--end of chapters-->
</p>
<a name="0"></a>
</div>
<!--div class="textAudio ym-noprint" align="right">
<ul class="playlist">
<li class="noMargin">
<a href="http://www.wordproaudio.com/audio_lists/he/27_daniel/Bible_he_27_daniel_04.mp3"  target="_blank">
Hear Chapter 4 | Audio | <em>click here to play/pause or &quot;save as&quot; to download.</em></a></li>
</ul>
</div-->
<hr />
<!--SizeText-->
<!--/div--><!--end of textOptions-->
<div style="margin: 10px 1px 20px 20px;" align="right"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions"> <!--newmoved-->
<div class="textBody" id="textBody" align="right"> 
<h3><bdo dir="rtl">הפרק</bdo> 4 </h3>
<!--... the Word of God:-->
<p align="right" dir="RTL"><span class="verse" id="1">1 </span>נבוכדנצר מלכא לכל עממיא אמיא ולשניא די דארין בכל ארעא שלמכון ישגא׃
<br /><span class="verse" id="2">2 </span>אתיא ותמהיא די עבד עמי אלהא עליא שפר קדמי להחויה׃
<br /><span class="verse" id="3">3 </span>אתוהי כמה רברבין ותמהוהי כמה תקיפין מלכותה מלכות עלם ושלטנה עם דר ודר׃
<br /><span class="verse" id="4">4 </span>אנה נבוכדנצר שלה הוית בביתי ורענן בהיכלי׃
<br /><span class="verse" id="5">5 </span>חלם חזית וידחלנני והרהרין על משכבי וחזוי ראשי יבהלנני׃
<br /><span class="verse" id="6">6 </span>ומני שים טעם להנעלה קדמי לכל חכימי בבל די פשר חלמא יהודענני׃
<br /><span class="verse" id="7">7 </span>באדין עללין חרטמיא אשפיא כשדיא וגזריא וחלמא אמר אנה קדמיהון ופשרה לא מהודעין לי׃
<br /><span class="verse" id="8">8 </span>ועד אחרין על קדמי דניאל די שמה בלטשאצר כשם אלהי ודי רוח אלהין קדישין בה וחלמא קדמוהי אמרת׃
<br /><span class="verse" id="9">9 </span>בלטשאצר רב חרטמיא די אנה ידעת די רוח אלהין קדישין בך וכל רז לא אנס לך חזוי חלמי די חזית ופשרה אמר׃
<br /><span class="verse" id="10">10 </span>וחזוי ראשי על משכבי חזה הוית ואלו אילן בגוא ארעא ורומה שגיא׃
<br /><span class="verse" id="11">11 </span>רבה אילנא ותקף ורומה ימטא לשמיא וחזותה לסוף כל ארעא׃
<br /><span class="verse" id="12">12 </span>עפיה שפיר ואנבה שגיא ומזון לכלא בה תחתוהי תטלל חיות ברא ובענפוהי ידרון צפרי שמיא ומנה יתזין כל בשרא׃
<br /><span class="verse" id="13">13 </span>חזה הוית בחזוי ראשי על משכבי ואלו עיר וקדיש מן שמיא נחת׃
<br /><span class="verse" id="14">14 </span>קרא בחיל וכן אמר גדו אילנא וקצצו ענפוהי אתרו עפיה ובדרו אנבה תנד חיותא מן תחתוהי וצפריא מן ענפוהי׃
<br /><span class="verse" id="15">15 </span>ברם עקר שרשוהי בארעא שבקו ובאסור די פרזל ונחש בדתאא די ברא ובטל שמיא יצטבע ועם חיותא חלקה בעשב ארעא׃
<br /><span class="verse" id="16">16 </span>לבבה מן אנושא ישנון ולבב חיוה יתיהב לה ושבעה עדנין יחלפון עלוהי׃
<br /><span class="verse" id="17">17 </span>בגזרת עירין פתגמא ומאמר קדישין שאלתא עד דברת די ינדעון חייא די שליט עליא במלכות אנושא ולמן די יצבא יתננה ושפל אנשים יקים עליה׃
<br /><span class="verse" id="18">18 </span>דנה חלמא חזית אנה מלכא נבוכדנצר ואנתה בלטשאצר פשרא אמר כל קבל די כל חכימי מלכותי לא יכלין פשרא להודעתני ואנתה כהל די רוח אלהין קדישין בך׃
<br /><span class="verse" id="19">19 </span>אדין דניאל די שמה בלטשאצר אשתומם כשעה חדה ורעינהי יבהלנה ענה מלכא ואמר בלטשאצר חלמא ופשרא אל יבהלך ענה בלטשאצר ואמר מראי חלמא לשנאיך ופשרה לעריך׃
<br /><span class="verse" id="20">20 </span>אילנא די חזית די רבה ותקף ורומה ימטא לשמיא וחזותה לכל ארעא׃
<br /><span class="verse" id="21">21 </span>ועפיה שפיר ואנבה שגיא ומזון לכלא בה תחתוהי תדור חיות ברא ובענפוהי ישכנן צפרי שמיא׃
<br /><span class="verse" id="22">22 </span>אנתה הוא מלכא די רבית ותקפת ורבותך רבת ומטת לשמיא ושלטנך לסוף ארעא׃
<br /><span class="verse" id="23">23 </span>ודי חזה מלכא עיר וקדיש נחת מן שמיא ואמר גדו אילנא וחבלוהי ברם עקר שרשוהי בארעא שבקו ובאסור די פרזל ונחש בדתאא די ברא ובטל שמיא יצטבע ועם חיות ברא חלקה עד די שבעה עדנין יחלפון עלוהי׃
<br /><span class="verse" id="24">24 </span>דנה פשרא מלכא וגזרת עליא היא די מטת על מראי מלכא׃
<br /><span class="verse" id="25">25 </span>ולך טרדין מן אנשא ועם חיות ברא להוה מדרך ועשבא כתורין לך יטעמון ומטל שמיא לך מצבעין ושבעה עדנין יחלפון עליך עד די תנדע די שליט עליא במלכות אנשא ולמן די יצבא יתננה׃
<br /><span class="verse" id="26">26 </span>ודי אמרו למשבק עקר שרשוהי די אילנא מלכותך לך קימה מן די תנדע די שלטן שמיא׃
<br /><span class="verse" id="27">27 </span>להן מלכא מלכי ישפר עליך וחטיך בצדקה פרק ועויתך במחן ענין הן תהוא ארכה לשלותך׃
<br /><span class="verse" id="28">28 </span>כלא מטא על נבוכדנצר מלכא׃
<br /><span class="verse" id="29">29 </span>לקצת ירחין תרי עשר על היכל מלכותא די בבל מהלך הוה׃
<br /><span class="verse" id="30">30 </span>ענה מלכא ואמר הלא דא היא בבל רבתא די אנה בניתה לבית מלכו בתקף חסני וליקר הדרי׃
<br /><span class="verse" id="31">31 </span>עוד מלתא בפם מלכא קל מן שמיא נפל לך אמרין נבוכדנצר מלכא מלכותה עדת מנך׃
<br /><span class="verse" id="32">32 </span>ומן אנשא לך טרדין ועם חיות ברא מדרך עשבא כתורין לך יטעמון ושבעה עדנין יחלפון עליך עד די תנדע די שליט עליא במלכות אנשא ולמן די יצבא יתננה׃
<br /><span class="verse" id="33">33 </span>בה שעתא מלתא ספת על נבוכדנצר ומן אנשא טריד ועשבא כתורין יאכל ומטל שמיא גשמה יצטבע עד די שערה כנשרין רבה וטפרוהי כצפרין׃
<br /><span class="verse" id="34">34 </span>ולקצת יומיה אנה נבוכדנצר עיני לשמיא נטלת ומנדעי עלי יתוב ולעליא ברכת ולחי עלמא שבחת והדרת די שלטנה שלטן עלם ומלכותה עם דר ודר׃
<br /><span class="verse" id="35">35 </span>וכל דארי ארעא כלה חשיבין וכמצביה עבד בחיל שמיא ודארי ארעא ולא איתי די ימחא בידה ויאמר לה מה עבדת׃
<br /><span class="verse" id="36">36 </span>בה זמנא מנדעי יתוב עלי וליקר מלכותי הדרי וזוי יתוב עלי ולי הדברי ורברבני יבעון ועל מלכותי התקנת ורבו יתירה הוספת לי׃
<br /><span class="verse" id="37">37 </span>כען אנה נבוכדנצר משבח ומרומם ומהדר למלך שמיא די כל מעבדוהי קשט וארחתה דין ודי מהלכין בגוה יכל להשפלה׃
</p>
<!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<div class="ym-wrapper">
<div class="ym-wbox">
<div class="alignRight ym-noprint">
<p><a title="Print this page" href="javascript:window.print()" class="ym-button">&nbsp;<img src="../_assets/img/printer.gif" alt="printer" width="25" height="25" align="absbottom" />&nbsp;</a> 
<a class="ym-button" title="Page TOP" href="#mytop">&nbsp;<img src="../_assets/img/arrow_up.png" alt="arrowup" width="25" height="25" align="absbottom" />&nbsp;</a>
<!--next chapter start-->
<a class="ym-button" title="Next chapter" href="5.htm#0">&nbsp;<img src="../_assets/img/arrow_right.png" alt="arrowright" align="absbottom" />&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div class="ym-wbox">
<p class="alignCenter">Wordproject® is a registered name of the <a href="#">International Biblical Association</a>, a non-profit organization registered in Macau, China.	</p>
<p class="alignCenter"><a href="http://www.wordproject.org/contact/new/index.htm" target="_top">Contact</a> | <a href="http://www.wordproject.org/contact/new/disclaim.htm" target="_top"> Disclaimer</a> | 
<a href="http://www.wordproject.org/contact/new/state.htm" target="_top">Statement of Faith</a> | 
<a href="http://www.wordproject.org/contact/new/mstate.htm" target="_top">Mission</a> | 
<a href="http://www.wordproject.org/contact/new/copyrights.htm" target="_top">Copyrights</a></p>
</div>
</div>
</footer>
</body>
<script type="text/javascript" src="../_assets/js/jquery-1.8.0.min.js"></script>
<script type="text/javascript" src="../_assets/js/soundmanager2.js"></script>
<script type="text/javascript" src="../_assets/js/script.js"></script>
<script type="text/javascript" src="../_assets/js/page-player.js"></script>
</html> 
