<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml" lang="la" xml:lang="la">
<head>
<meta http-equiv="Content-Type" content="text/html; charset=UTF-8" />
<title> Danielis 3 : Vulgata Latina - Vetus Testamentum</title>
<meta name="description" content="Daniel, chapter 3 of the Holy Bible in Latin - with audio narration of New Testament" />
<meta name="keywords" content="Latin, Audio, Bible, Holy, Old testament, New testament, scriptures,  salvation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="http://www.wordproject.org/favicon.ico" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
<link rel="stylesheet" type="text/css" href="../_assets/css/page-player.css" />
<!--[if lte IE 7]>
<link href="../../assets/css/iehacks.css" rel="stylesheet" type="text/css" />
<![endif]-->
<!--[if lt IE 9]>
<script src="http://html5shim.googlecode.com/svn/trunk/html5.js"></script>
<![endif]-->
<!-- google analytics -->
<!--ga-->
<!--email-->
 <script language="javascript">
        function emailCurrentPage(){
            window.location.href="mailto:?subject="+document.title+"&body="+escape(window.location.href);
        }
    </script>
<!--/email-->	
</head>
<a name="mytop"></a>
<body>
<header class="ym-noprint">
<div class="ym-wrapper">
<div class="ym-wbox">
<h1><strong>Word</strong><em>Project</em></h1>
</div>
</div>
</header>
<!--lang nav-->
<!--nav id="nav">
<div class="ym-wrapper">
<div class="ym-hlist">
<ul>
<li><a title="Home" href="../../../index.htm" target="_top">Home</a></li>
<li><a class="selected" href="../../../bibles/index.htm" target="_top">Bibles</a></li>
<li><a title="Audio Bible" href="../../../bibles/audio/41_latin/index.htm" target="_top">Audio</a></li>
<li><a title="Selected Bible Verses" href="../../../bibles/verses/latin/index.htm" target="_top">Verses</a></li>
<li><a title="Parallel Bibles" href="../../../bibles/parallel/i/vulgate.htm" target="_top">Multi</a></li>
<li><a title="Resourcces" href="../../../bibles/resources/index.htm" target="_top">Resources</a></li>
<li><a title="Search" href="../../../bibles/search/index.htm" target="_top">Search</a></li>
<li><a title="Download this Bible [language]" href="../../../download/bibles/index.htm" target="_top">Download</a></li>
</ul>
</div>
</div>
</nav-->
<div class="ym-wrapper ym-noprint">
<div class="ym-wbox">
<!--share buttons-->
<div style="margin: 10px 1px 60px 20px;" align="right">
<!-- Facebook -->
<a title="Click to share on Facebook" href="http://www.facebook.com/sharer.php?u=http://wordproject.org/bibles/vg/27/3.htm" target="_blank"><div class="facebook-hover_2 social-slide_2"></div></a>
<!-- Twitter -->
<a title="Click to share on Twitter" href="http://twitter.com/share?url=http://wordproject.org/bibles/vg/27/3.htm&text=Read this page &hashtags=wordproject" target="_blank"><div class="twitter-hover_2 social-slide_2"></div></a>
<!-- Google+ -->
<a title="Click to share on Google plus" href="https://plus.google.com/share?url=http://wordproject.org/bibles/vg/27/3.htm" target="_blank"><div class="google-hover_2 social-slide_2"></div></a>
<!-- emailto -->
<a title="Click to share this page via email" href="javascript:emailCurrentPage()" target="_blank"><div class="email-hover_2 social-slide_2"></div></a>
</div>
<!--/share buttons-->
<div class=" ym-grid">
<div class="ym-g62 ym-gl breadCrumbs"> <!--a title="Home" href="http://www.wordproject.org/index.htm" target="_top">Home</a> / <a title="Bibles" href="../../index.htm" target="_self">Bibles</a--> /  <a href="../index.htm">Biblia Sacra Vulgata - Latin</a> /</div>
</div>
</div>
</div>
<div id="main" class="ym-clearfix" role="main">
<div class="ym-wrapper">
<div class="ym-wbox">
<!--div class="textOptions"-->
<div class="textHeader">
<h2>Danielis</h2>
<p class="ym-noprint"> Capitulum: <a href="1.htm#0" class="chap">1</a> 
<a href="2.htm#0" class="chap">2</a> 
<span class="chapread">3</span> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a>
<!--end of chapters-->
</p>
<a name="0"></a>
</div>
<!--div class="textAudio ym-noprint">
<ul class="playlist">
<li class="noMargin">
<a href="http://audio4.wordfree.net/audio_lists/de/40_mat/Bible_de_40_mat_C_03.mp3"  target="_blank">
Hear Chapter 3 | Audio | <em>click here to play/pause or &quot;save as&quot; to download.</em></a></li>
</ul>
</div-->
<hr />
<!--SizeText-->
<!--/div--><!--end of textOptions-->
<div style="margin: 10px 1px 20px 20px;" align="right"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions"> <!--newmoved-->
<div class="textBody" id="textBody">
<h3>Capitulum 3 </h3>
<!--... the Word of God:--> 
<p><span class="verse" id="1">1 </span>Nabuchodonosor rex fecit statuam auream altitudine cubitorum sexaginta latitudine cubitorum sex et statuit eam in campo Duram provinciae Babylonis
<br /><span class="verse" id="2">2 </span>itaque Nabuchodonosor rex misit ad congregandos satrapas magistratus et iudices duces et tyrannos et praefectos omnesque principes regionum ut convenirent ad dedicationem statuae quam erexerat Nabuchodonosor rex
<br /><span class="verse" id="3">3 </span>tunc congregati sunt satrapae magistratus et iudices duces et tyranni et optimates qui erant in potestatibus constituti et universi principes regionum ut convenirent ad dedicationem statuae quam erexerat Nabuchodonosor rex stabant autem in conspectu statuae quam posuerat Nabuchodonosor
<br /><span class="verse" id="4">4 </span>et praeco clamabat valenter vobis dicitur populis tribubus et linguis
<br /><span class="verse" id="5">5 </span>in hora qua audieritis sonitum tubae et fistulae et citharae sambucae et psalterii et symphoniae et universi generis musicorum cadentes adorate statuam auream quam constituit Nabuchodonosor rex
<br /><span class="verse" id="6">6 </span>si quis autem non prostratus adoraverit eadem hora mittetur in fornacem ignis ardentis
<br /><span class="verse" id="7">7 </span>post haec igitur statim ut audierunt omnes populi sonitum tubae fistulae et citharae sambucae et psalterii et symphoniae et omnis generis musicorum cadentes omnes populi et tribus et linguae adoraverunt statuam auream quam constituerat Nabuchodonosor rex
<br /><span class="verse" id="8">8 </span>statimque et in ipso tempore accedentes viri chaldei accusaverunt Iudaeos
<br /><span class="verse" id="9">9 </span>dixeruntque Nabuchodonosor regi rex in aeternum vive
<br /><span class="verse" id="10">10 </span>tu rex posuisti decretum ut omnis homo qui audierit sonitum tubae fistulae et citharae sambucae et psalterii et symphoniae et universi generis musicorum prosternat se et adoret statuam auream
<br /><span class="verse" id="11">11 </span>si quis autem non procidens adoraverit mittatur in fornacem ignis ardentem
<br /><span class="verse" id="12">12 </span>sunt ergo viri iudaei quos constituisti super opera regionis Babyloniae Sedrac Misac et Abdenago viri isti contempserunt rex decretum tuum deos tuos non colunt et statuam auream quam erexisti non adorant
<br /><span class="verse" id="13">13 </span>tunc Nabuchodonosor in furore et in ira praecepit ut adducerentur Sedrac Misac et Abdenago qui confestim adducti sunt in conspectu regis
<br /><span class="verse" id="14">14 </span>pronuntiansque Nabuchodonosor rex ait eis verene Sedrac Misac et Abdenago deos meos non colitis et statuam auream quam constitui non adoratis
<br /><span class="verse" id="15">15 </span>nunc ergo si estis parati quacumque hora audieritis sonitum tubae fistulae et citharae sambucae psalterii et symphoniae omnisque generis musicorum prosternite vos et adorate statuam quam feci quod si non adoraveritis eadem hora mittemini in fornacem ignis ardentem et quis est Deus qui eripiat vos de manu mea
<br /><span class="verse" id="16">16 </span>respondentes Sedrac Misac et Abdenago dixerunt regi Nabuchodonosor non oportet nos de hac re respondere tibi
<br /><span class="verse" id="17">17 </span>ecce enim Deus noster quem colimus potest eripere nos de camino ignis ardentis et de manibus tuis rex liberare
<br /><span class="verse" id="18">18 </span>quod si noluerit notum tibi sit rex quia deos tuos non colimus et statuam auream quam erexisti non adoramus
<br /><span class="verse" id="19">19 </span>tunc Nabuchodonosor repletus est furore et aspectus faciei illius inmutatus est super Sedrac Misac et Abdenago et praecepit ut succenderetur fornax septuplum quam succendi consuerat
<br /><span class="verse" id="20">20 </span>et viris fortissimis de exercitu suo iussit ut ligatis pedibus Sedrac Misac et Abdenago mitterent eos in fornacem ignis ardentem
<br /><span class="verse" id="21">21 </span>et confestim viri illi vincti cum bracis suis et tiaris et calciamentis et vestibus missi sunt in medium fornacis ignis ardentis
<br /><span class="verse" id="22">22 </span>nam iussio regis urguebat fornax autem succensa erat nimis porro viros illos qui miserant Sedrac Misac et Abdenago interfecit flamma ignis
<br /><span class="verse" id="23">23 </span>viri autem hii id est tres Sedrac Misac et Abdenago ceciderunt in medio camini ignis ardentis conligati
<br /><span class="verse" id="24">24 </span>tunc Nabuchodonosor rex obstipuit et surrexit propere et ait optimatibus suis nonne tres viros misimus in medio ignis conpeditos qui respondentes dixerunt regi vere rex
<br /><span class="verse" id="25">25 </span>respondit et ait ecce ego video viros quattuor solutos et ambulantes in medio ignis et nihil corruptionis in eis est et species quarti similis filio Dei
<br /><span class="verse" id="26">26 </span>tunc accessit Nabuchodonosor ad ostium fornacis ignis ardentis et ait Sedrac Misac et Abdenago servi Dei excelsi egredimini et venite statimque egressi sunt Sedrac Misac et Abdenago de medio ignis
<br /><span class="verse" id="27">27 </span>et congregati satrapae magistratus et iudices et potentes regis contemplabantur viros illos quoniam nihil potestatis habuisset ignis in corporibus eorum et capillus capitis eorum non esset adustus et sarabara eorum non fuissent inmutata et odor ignis non transisset per eos
<br /><span class="verse" id="28">28 </span>et erumpens Nabuchodonosor ait benedictus Deus eorum Sedrac videlicet Misac et Abdenago qui misit angelum suum et eruit servos suos quia crediderunt in eo et verbum regis inmutaverunt et tradiderunt corpora sua ne servirent et ne adorarent omnem deum excepto Deo suo
<br /><span class="verse" id="29">29 </span>a me ergo positum est hoc decretum ut omnis populus et tribus et lingua quaecumque locuta fuerit blasphemiam contra Deum Sedrac Misac et Abdenago dispereat et domus eius vastetur neque enim est Deus alius qui possit ita salvare
<br /><span class="verse" id="30">30 </span>tunc rex promovit Sedrac Misac et Abdenago in provincia Babylonis
</p>
<!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<div class="ym-wrapper">
<div class="ym-wbox">
<div class="alignRight ym-noprint">
<p><a title="Print this page" href="javascript:window.print()" class="ym-button">&nbsp;<img src="../_assets/img/printer.gif" alt="printer" width="25" height="25" align="absbottom" />&nbsp;</a> 
<a class="ym-button" title="Page TOP" href="#mytop">&nbsp;<img src="../_assets/img/arrow_up.png" alt="arrowup" width="25" height="25" align="absbottom" />&nbsp;</a>
<!--next chapter start-->
<a class="ym-button" title="Next chapter" href="4.htm#0">&nbsp;<img src="../_assets/img/arrow_right.png" alt="arrowright" align="absbottom" />&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div class="ym-wbox">
<p class="alignCenter">Wordproject® is a registered name of the <a href="#">International Biblical Association</a>, a non-profit organization registered in Macau, China.	</p>
<p class="alignCenter ym-noprint"><a href="http://www.wordproject.org/contact/new/index.htm" target="_top">Contact</a> | <a href="http://www.wordproject.org/contact/new/disclaim.htm" target="_top"> Disclaimer</a> | <a href="http://www.wordproject.org/contact/new/state.htm" target="_top">Statement of Faith</a> | <a href="http://www.wordproject.org/contact/new/mstate.htm" target="_top">Mission</a> | <a href="http://www.wordproject.org/contact/new/copyrights.htm" target="_top">Copyrights</a></p>
</div>
</div>
</footer>
</body>
<script type="text/javascript" src="../_assets/js/jquery-1.8.0.min.js"></script>
<script type="text/javascript" src="../_assets/js/soundmanager2.js"></script>
<script type="text/javascript" src="../_assets/js/script.js"></script>
<script type="text/javascript" src="../_assets/js/page-player.js"></script>

</html>
