<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml" lang="la" xml:lang="la">
<head>
<meta http-equiv="Content-Type" content="text/html; charset=UTF-8" />
<title> Regum I  10 : Vulgata Latina - Vetus Testamentum</title>
<meta name="description" content="1 Kings, chapter 10 of the Holy Bible in Latin - with audio narration of New Testament" />
<meta name="keywords" content="Latin, Audio, Bible, Holy, Old testament, New testament, scriptures,  salvation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="http://www.wordproject.org/favicon.ico" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
<link rel="stylesheet" type="text/css" href="../_assets/css/page-player.css" />
<!--[if lte IE 7]>
<link href="../../assets/css/iehacks.css" rel="stylesheet" type="text/css" />
<![endif]-->
<!--[if lt IE 9]>
<script src="http://html5shim.googlecode.com/svn/trunk/html5.js"></script>
<![endif]-->
<!-- google analytics -->
<!--ga-->
<!--email-->
 <script language="javascript">
        function emailCurrentPage(){
            window.location.href="mailto:?subject="+document.title+"&body="+escape(window.location.href);
        }
    </script>
<!--/email-->	
</head>
<a name="mytop"></a>
<body>
<header class="ym-noprint">
<div class="ym-wrapper">
<div class="ym-wbox">
<h1><strong>Word</strong><em>Project</em></h1>
</div>
</div>
</header>
<!--lang nav-->
<!--nav id="nav">
<div class="ym-wrapper">
<div class="ym-hlist">
<ul>
<li><a title="Home" href="../../../index.htm" target="_top">Home</a></li>
<li><a class="selected" href="../../../bibles/index.htm" target="_top">Bibles</a></li>
<li><a title="Audio Bible" href="../../../bibles/audio/41_latin/index.htm" target="_top">Audio</a></li>
<li><a title="Selected Bible Verses" href="../../../bibles/verses/latin/index.htm" target="_top">Verses</a></li>
<li><a title="Parallel Bibles" href="../../../bibles/parallel/i/vulgate.htm" target="_top">Multi</a></li>
<li><a title="Resourcces" href="../../../bibles/resources/index.htm" target="_top">Resources</a></li>
<li><a title="Search" href="../../../bibles/search/index.htm" target="_top">Search</a></li>
<li><a title="Download this Bible [language]" href="../../../download/bibles/index.htm" target="_top">Download</a></li>
</ul>
</div>
</div>
</nav-->
<div class="ym-wrapper ym-noprint">
<div class="ym-wbox">
<!--share buttons-->
<div style="margin: 10px 1px 60px 20px;" align="right">
<!-- Facebook -->
<a title="Click to share on Facebook" href="http://www.facebook.com/sharer.php?u=http://wordproject.org/bibles/vg/11/10.htm" target="_blank"><div class="facebook-hover_2 social-slide_2"></div></a>
<!-- Twitter -->
<a title="Click to share on Twitter" href="http://twitter.com/share?url=http://wordproject.org/bibles/vg/11/10.htm&text=Read this page &hashtags=wordproject" target="_blank"><div class="twitter-hover_2 social-slide_2"></div></a>
<!-- Google+ -->
<a title="Click to share on Google plus" href="https://plus.google.com/share?url=http://wordproject.org/bibles/vg/11/10.htm" target="_blank"><div class="google-hover_2 social-slide_2"></div></a>
<!-- emailto -->
<a title="Click to share this page via email" href="javascript:emailCurrentPage()" target="_blank"><div class="email-hover_2 social-slide_2"></div></a>
</div>
<!--/share buttons-->
<div class=" ym-grid">
<div class="ym-g62 ym-gl breadCrumbs"> <!--a title="Home" href="http://www.wordproject.org/index.htm" target="_top">Home</a> / <a title="Bibles" href="../../index.htm" target="_self">Bibles</a--> /  <a href="../index.htm">Biblia Sacra Vulgata - Latin</a> /</div>
</div>
</div>
</div>
<div id="main" class="ym-clearfix" role="main">
<div class="ym-wrapper">
<div class="ym-wbox">
<!--div class="textOptions"-->
<div class="textHeader">
<h2>Regum I 
</h2>
<p class="ym-noprint"> Capitulum: <a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<span class="chapread">10</span> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a>
<!--end of chapters-->
</p>
<a name="0"></a>
</div>
<!--div class="textAudio ym-noprint">
<ul class="playlist">
<li class="noMargin">
<a href="http://audio4.wordfree.net/audio_lists/de/40_mat/Bible_de_40_mat_C_03.mp3"  target="_blank">
Hear Chapter 10 | Audio | <em>click here to play/pause or &quot;save as&quot; to download.</em></a></li>
</ul>
</div-->
<hr />
<!--SizeText-->
<!--/div--><!--end of textOptions-->
<div style="margin: 10px 1px 20px 20px;" align="right"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions"> <!--newmoved-->
<div class="textBody" id="textBody">
<h3>Capitulum 10 </h3>
<!--... the Word of God:--> 
<p><span class="verse" id="1">1 </span>sed et regina Saba audita fama Salomonis in nomine Domini venit temptare eum in enigmatibus
<br /><span class="verse" id="2">2 </span>et ingressa Hierusalem multo comitatu et divitiis camelis portantibus aromata et aurum infinitum nimis et gemmas pretiosas venit ad Salomonem et locuta est ei universa quae habebat in corde suo
<br /><span class="verse" id="3">3 </span>et docuit eam Salomon omnia verba quae proposuerat non fuit sermo qui regem posset latere et non responderet ei
<br /><span class="verse" id="4">4 </span>videns autem regina Saba omnem sapientiam Salomonis et domum quam aedificaverat
<br /><span class="verse" id="5">5 </span>et cibos mensae eius et habitacula servorum et ordinem ministrantium vestesque eorum et pincernas et holocausta quae offerebat in domo Domini non habebat ultra spiritum
<br /><span class="verse" id="6">6 </span>dixitque ad regem verus est sermo quem audivi in terra mea
<br /><span class="verse" id="7">7 </span>super sermonibus tuis et super sapientia tua et non credebam narrantibus mihi donec ipsa veni et vidi oculis meis et probavi quod media pars mihi nuntiata non fuerit maior est sapientia et opera tua quam rumor quem audivi
<br /><span class="verse" id="8">8 </span>beati viri tui et beati servi tui hii qui stant coram te semper et audiunt sapientiam tuam
<br /><span class="verse" id="9">9 </span>sit Dominus Deus tuus benedictus cui placuisti et posuit te super thronum Israhel eo quod dilexerit Dominus Israhel in sempiternum et constituit te regem ut faceres iudicium et iustitiam
<br /><span class="verse" id="10">10 </span>dedit ergo regi centum viginti talenta auri et aromata multa nimis et gemmas pretiosas non sunt adlata ultra aromata tam multa quam ea quae dedit regina Saba regi Salomoni
<br /><span class="verse" id="11">11 </span>sed et classis Hiram quae portabat aurum de Ophir adtulit ex Ophir ligna thyina multa nimis et gemmas pretiosas
<br /><span class="verse" id="12">12 </span>fecitque rex de lignis thyinis fulchra domus Domini et domus regiae et citharas lyrasque cantoribus non sunt adlata huiuscemodi ligna thyina neque visa usque in praesentem diem
<br /><span class="verse" id="13">13 </span>rex autem Salomon dedit reginae Saba omnia quae voluit et petivit ab eo exceptis his quae ultro obtulerat ei munere regio quae reversa est et abiit in terram suam cum servis suis
<br /><span class="verse" id="14">14 </span>erat autem pondus auri quod adferebatur Salomoni per annos singulos sescentorum sexaginta sex talentorum auri
<br /><span class="verse" id="15">15 </span>excepto eo quod offerebant viri qui super vectigalia erant et negotiatores universique scruta vendentes et omnes reges Arabiae ducesque terrae
<br /><span class="verse" id="16">16 </span>fecit quoque rex Salomon ducenta scuta de auro puro sescentos auri siclos dedit in lamminas scuti unius
<br /><span class="verse" id="17">17 </span>et trecentas peltas ex auro probato trecentae minae auri unam peltam vestiebant posuitque ea rex in domo silvae Libani
<br /><span class="verse" id="18">18 </span>fecit etiam rex Salomon thronum de ebore grandem et vestivit eum auro fulvo nimis
<br /><span class="verse" id="19">19 </span>qui habebat sex gradus et summitas throni rotunda erat in parte posteriori et duae manus hinc atque inde tenentes sedile et duo leones stabant iuxta manus singulas
<br /><span class="verse" id="20">20 </span>et duodecim leunculi stantes super sex gradus hinc atque inde non est factum tale opus in universis regnis
<br /><span class="verse" id="21">21 </span>sed et omnia vasa de quibus potabat rex Salomon erant aurea et universa supellex domus saltus Libani de auro purissimo non erat argentum nec alicuius pretii putabatur in diebus Salomonis
<br /><span class="verse" id="22">22 </span>quia classis regis per mare cum classe Hiram semel per tres annos ibat in Tharsis deferens inde aurum et argentum dentes elefantorum et simias et pavos
<br /><span class="verse" id="23">23 </span>magnificatus est ergo rex Salomon super omnes reges terrae divitiis et sapientia
<br /><span class="verse" id="24">24 </span>et universa terra desiderabat vultum Salomonis ut audiret sapientiam eius quam dederat Deus in corde eius
<br /><span class="verse" id="25">25 </span>et singuli deferebant ei munera vasa argentea et aurea vestes et arma bellica aromata quoque et equos et mulos per annos singulos
<br /><span class="verse" id="26">26 </span>congregavitque Salomon currus et equites et facti sunt ei mille quadringenti currus et duodecim milia equitum et disposuit eos per civitates munitas et cum rege in Hierusalem
<br /><span class="verse" id="27">27 </span>fecitque ut tanta esset abundantia argenti in Hierusalem quanta lapidum et cedrorum praebuit multitudinem quasi sycomoros quae nascuntur in campestribus
<br /><span class="verse" id="28">28 </span>et educebantur equi Salomoni de Aegypto et de Coa negotiatores enim regis emebant de Coa et statuto pretio perducebant
<br /><span class="verse" id="29">29 </span>egrediebatur autem quadriga ex Aegypto sescentis siclis argenti et equus centum quinquaginta atque in hunc modum cuncti reges Hettheorum et Syriae equos venundabant
</p>
<!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<div class="ym-wrapper">
<div class="ym-wbox">
<div class="alignRight ym-noprint">
<p><a title="Print this page" href="javascript:window.print()" class="ym-button">&nbsp;<img src="../_assets/img/printer.gif" alt="printer" width="25" height="25" align="absbottom" />&nbsp;</a> 
<a class="ym-button" title="Page TOP" href="#mytop">&nbsp;<img src="../_assets/img/arrow_up.png" alt="arrowup" width="25" height="25" align="absbottom" />&nbsp;</a>
<!--next chapter start-->
<a class="ym-button" title="Next chapter" href="11.htm#0">&nbsp;<img src="../_assets/img/arrow_right.png" alt="arrowright" align="absbottom" />&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div class="ym-wbox">
<p class="alignCenter">Wordproject® is a registered name of the <a href="#">International Biblical Association</a>, a non-profit organization registered in Macau, China.	</p>
<p class="alignCenter ym-noprint"><a href="http://www.wordproject.org/contact/new/index.htm" target="_top">Contact</a> | <a href="http://www.wordproject.org/contact/new/disclaim.htm" target="_top"> Disclaimer</a> | <a href="http://www.wordproject.org/contact/new/state.htm" target="_top">Statement of Faith</a> | <a href="http://www.wordproject.org/contact/new/mstate.htm" target="_top">Mission</a> | <a href="http://www.wordproject.org/contact/new/copyrights.htm" target="_top">Copyrights</a></p>
</div>
</div>
</footer>
</body>
<script type="text/javascript" src="../_assets/js/jquery-1.8.0.min.js"></script>
<script type="text/javascript" src="../_assets/js/soundmanager2.js"></script>
<script type="text/javascript" src="../_assets/js/script.js"></script>
<script type="text/javascript" src="../_assets/js/page-player.js"></script>

</html>
